---
templateKey: case-post
title: "Workshop: Global Entrepreneurs Week"
date: 2022-01-12T11:23:21.858Z
description: "Bedenk én begeleid de Global Entrepreneurs Week waarin 200
  studenten in een week tijd circulair bedrijfsmodel pitchen voor een jury van
  ervaren ondernemers en investeerders. "
featuredpost: true
featuredimage: /img/shortstories-template-3-.png
tags:
  - Story
---
## Global Entrepreneurs Week: energietransitie

\
Ondernemerschap is iets wat een steeds belangrijkere rol speelt, en door middel van de Global Entrepreneurs Week van het Albeda College en het Hout- en Meubileringscollege hebben wij daar invulling aan gegeven.  Meer dan 200 studenten leren te werken door middel van design thinking. Dat wil zeggen, out of the box denken en met vernieuwende oplossingen komen voor een bepaald thema. 

Het doel van de Global Entrepreneurs week is om de studenten een basiskennis mee te geven over de energietransitie en tegelijkertijd aan de slag te gaan met onderzoek en ondernemend gedrag. Een aantal zaken staan centraal: interdisciplinaire samenwerking tussen sociale, economische en technische disciplines, ervaren hoe is het om ondernemend te denken en haalbaar en levensvatbaar advies uitwerken in vier dagen tijd en het effectief kunnen pitchen. 

## Ondernemerschap met een circulair bedrijfsmodel

Wij zijn verschrikkelijk goed in het bieden van een verfrissend perspectief. Daarom pakten we de ov-chipkaart bij de hand, en toogden wij naar Rotterdam om dat varkentje eens te wassen. In slechts een week tijd hebben de studenten onder onze begeleiding circulaire bedrijfsideeën en oplossingen bedacht. Een product of dienst die volledig gerecycled of recyclebaar is, dus. De studenten hebben dit in een sprint uitgewerkt tot de meeste vette prototypes en ze vervolgens gepitched aan ondernemers en investeerders. De plaatselijke Roffa-raps vlogen ons om de oren, maar wat een waanzinnig energieke week! Onderschat deze boys en girls niet, dames en heren. Het niveau is ontzettend hoog en van de creativiteit, en het vernieuwend en out of the box denken kunt u nog wat leren.

Terwijl de studenten werken aan een energievraagstuk leren zij samenwerken met studenten van andere studierichtingen, met als doel: je blik verbreden. Er bestaat niet één type ondernemer maar een veelheid van experts die begrijpen dat en waarvoor ze elkaar nodig hebben om de duurzaamheidsdoelen te bereiken. Energietransitie ziet er op verschillende plekken op de wereld heel anders uit. De studenten kunnen dus veel van elkaar leren.

## Duurzaamheidsdoelen behalen door Design Thinking

Tijdens de Global Entrepreneurs Week gaan de studenten te werk volgens de Design Thinking methode waarin de eindgebruiker altijd centraal staat. In deze methode komen de verschillende capaciteiten van de studenten allemaal tot zijn recht. De studenten doorlopen in 4 dagen tijd het gehele traject van Design Thinking. Dat betekent een intensieve, maar vooral een leuke en praktische week.

## Resultaat: circulaire oplossingen 

Het resultaat? Een succesvolle Global Entrepreneurs Week waar ondernemers en investeerders van achterover sloegen! Er zijn veel goede bedrijfsconcepten voorbij gekomen en bijzonder stijle leercurves ontstaan. Concepten die bijdragen aan de energietransitie. De winnende groep staat een advies- en financieringsgesprek te wachten bij de Rabobank. En wij? Voor zit de waarde in het overbrengen van de beginselen van design thinking en het tot bloei laten komen van 150 ondernemers. En dat in slechts een meerdaagse workshop.

Ook een ondernemersweek organiseren, of geïnteresseerd in design thinking c.q. Out of the box denken? Terecht, het is ontzettend leuk en leerzaam. En je kunt er eigenlijk na een uur al mee aan de slag. Neem contact op met Teddy voor een vlammende pitch en een overtuigend verhaal: [teddy@lefgroningen.nl](mailto:teddy@lefgroningen.nl)