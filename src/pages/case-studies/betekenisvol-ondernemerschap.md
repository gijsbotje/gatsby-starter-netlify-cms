---
templateKey: case-post
title: "Case: Arriva"
date: 2020-12-23T09:31:52.959Z
description: >
  Bedenk en implementeer ​​een nieuwe, toekomstbestendige service-oplossing voor
  het vernieuwde hoofdstation in Groningen.
featuredpost: true
featuredimage: /img/untitled-design-3-.jpeg
tags:
  - Case
---
**Organisatie** 

De gezamenlijke vervoerders (Arriva, OV-bureau Groningen Drenthe, NS) en de Provincie Groningen zijn op zoek naar een moderne manier van serviceverlening op hoofdstation Groningen. Help ons met een service-oplossing die beter inspeelt op de behoeften van de huidige én toekomstige reiziger! De vervoerders hebben momenteel alle drie een apart servicepunt op het station waarvan de vindbaarheid, gemak en toegankelijkheid niet optimaal blijkt. 

Aan LEF de taak om een toekomstbestendige service-oplossing te bedenken en te implementeren.

**Werkwijze**

In de eerste fase hebben we de behoefte van de moderne reiziger en de reisbeleving in kaart gebracht. Waar heb je nou behoefte aan op het gebied van service als je via (begin- en eindpunt) Groningen reist? Iets digitaals? Of toch analoog? Het bleek beide: digitale ondersteuning heeft in principe de voorkeur, maar in uiterste nood hebben alle leeftijdscategorieën behoefte aan persoonlijk contact – iemand die je snel en persoonlijk kan helpen. Deze input hebben we als basis gebruikt tijdens fase 2: de ideeënbrouwerij. Hierin zijn we met verschillende, multidisciplinaire teams aan de bak gegaan om een passende oplossing te ontwerpen.  

**Resultaat**

Een open, dynamisch service-concept waar elke reiziger minimaal eenmaal doorheen loopt. Die kan bestaan naast de apps en digitale ondersteuning en gericht is op snel, vriendelijke en persoonlijk contact. Extreem laagdrempelig voor de hulpzoekende, niet storend voor de overige reizigers. Een geslaagde productpresentatie leidde ertoe dat we het concept verder testen en uitwerken in fase 3, en uiteindelijk implementeren op het station.

Wil je meer weten over dit project? Neem contact op met **Thijs**! Zwarte koffie + koekje! thijs@lefgroningen.nl