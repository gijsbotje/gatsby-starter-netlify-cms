---
templateKey: case-post
title: Hoe kun je jongeren in Noord-Nederland bereiken?
date: 2020-12-23T09:32:18.567Z
description: Het blijkt dat jongeren in Noord-Nederland weinig weten over de
  FNV. Ons idee voor een social media campagne genaamd "Vakbonding", behaalde
  meer dan 2 miljoen views.
featuredpost: true
featuredimage: /img/stockphoto-s-website-25-×-15cm-25-×-12cm-2-.png
tags:
  - Case
---
## Project FNV

*Ooit gehoord van de FNV? Als jij jonger bent dan 25 jaar dan denk je wellicht dat dit een nieuwe hippe boyband is, maar nee! De FNV is de grootste vakbond van Nederland. Zij komen op voor jouw belangen op het gebied van werk en inkomen. "Maar waarom heb ik dan een vakbond nodig?”, hoor ik je vragen. Nou, dat is alsof je vraagt waarom je wifi nodig hebt. Het is gewoon veel beter mét. Ze zijn er om ervoor te zorgen dat je niet wordt uitgebuit door je werkgever, dat je krijgt waar je recht op hebt en dat je arbeidsvoorwaarden worden gerespecteerd.*

*Laat me je meenemen op de spannende reis die we hebben gemaakt met de FNV. Onze uitdaging? De FNV op de radar krijgen van de jonge Noorderlingen. Meer weten? Kijk even op* *https://www.fnv.nl/*

## Doelgroeponderzoek: hoe Noord-Nederlandse jongeren de FNV zien

In onze eerste fase (het doelgroeponderzoek) zijn we diep in de wereld gedoken van 18 tot 35 jarigen in Noord-Nederland. We willen weten wat deze groep weet, denkt en voelt over de FNV. En wat blijkt? De naam 'FNV' doet niet echt een belletje rinkelen. Ze hebben een slecht beeld over wat een vakbond doet, laat staan wat de FNV is. Ja, er was wel een soort vage connectie met rode hesjes en demonstraties op het nieuws, maar that's it.

## Innovatiefase: vernieuwend idee LEF gaat viraal op social media

Na deze eye-opener zijn we in de tweede fase met de ideegeneratie aan de slag gegaan. Hier kwamen onze frisse, jonge geesten samen om deze noot te kraken. Je-weet-wel, onze studenten, starters, beginnende ondernemers, you name it - allemaal met verschillende achtergronden, persoonlijkheden, maar vooral een frisse en open blik. We hebben een 'menukaart' met ideeën samengesteld en gepresenteerd aan de betrokkenen. Uit deze brij van ideeën sprong er één terecht uit: een “social media campagne met de naam Vakbonding. Het werd tijd om de FNV op de sociale media kaart te zetten.

Veel jongeren denken dat de vakbond een ding is van hun ouders. Daarom hebben we Vakbonding bedacht, een serie video's op social media. Hierin delen jongeren hoe de FNV hun leeftijdsgenoten kan helpen op de arbeidsmarkt. Door deze video's te delen laten we zien wat de vakbond voor je kan betekenen en anderen inspireren om lid te worden. En wat beter dan TikTok om onze boodschap over te brengen?

## Implementatie van TikTok-campagne: bereik 2 miljoen views

En dan de derde fase: implementatie! Wij ondersteunen de FNV hierbij met onze kennis en kunde over de campagne en het social mediaplatform. Een organisatie heeft dat zelf vaak niet in huis om een social media campagne te organiseren voor het Noord-Nederlandse publiek. Ten tweede kan er niet altijd tijd voor worden vrijgemaakt binnen de vaste medewerkers omdat ze al druk genoeg zijn. Ons doel is simpel: de FNV bekend maken bij de jongere doelgroep (16-40).

We lanceren een TikTok-campagne in drie fasen, met een enorm bereik onder de doelgroep. Het is een iteratief proces - we meten, leren en verbeteren. Het resultaat? Een hoop nieuwe FNV-fans. Bijna 2 miljoen views voor de verschillende video’s tijdens de campagne. We gaan niet stoppen tot elke jonge Noorderling weet wat de FNV voor hen kan betekenen! Op naar de volgende ronde!