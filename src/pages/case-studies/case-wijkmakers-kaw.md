---
templateKey: case-post
title: Hoe bewust zijn (zorg) medewerkers van duurzaamheid?
date: 2022-01-12T11:16:53.653Z
description: Als bedrijf wil je natuurlijk graag duurzaam zijn. Toekomst
  bestendig zijn. Maar hoe betrek je medewerkers hierbij?
featuredpost: true
featuredimage: /img/stockphoto-s-website-25-×-15cm-25-×-12cm-1-.png
tags:
  - Story
---
## **Project De Hoven** 

*De Hoven doet fantastisch werk voor ouderen in Noord-Groningen. Ouder worden is niet altijd even makkelijk, maar dankzij De Hoven krijgen hulpbehoevenden goede zorg. En dat is belangrijk, want iedereen verdient het om op een waardige manier oud te worden. En daarbij kijken ze bij De Hoven niet alleen naar de medische aspecten, maar ook naar de gewoonten en betekenis van ouderen. Dat klinkt toch als muziek in de oren? Dat kunnen ze natuurlijk niet alleen. Daarom zijn deskundige medewerkers, stagiaires én vrijwilligers het hart van de organisatie. Samen maken ze De Hoven tot een geweldige plek voor ouderen in Noord-Groningen. Meer informatie op <https://www.dehoven.nl/>* 

## **B﻿ereik je duurzaamheidsdoelen met LEF**

LEF redt de wereld, dames en heren! En de wereld redden begint in Onder den Dam, met een bak Onder den Damse-koffie en een goed gesprek met onze vrienden van Zorginstelling De Hoven. De Hoven is zich bewust van de immense duurzaamheidsuitdagingen die er zijn in de zorg. Bijna iedere week verschijnt er een nieuw rapport waaruit blijkt dat we haast moeten maken met onze duurzaamheidsambities. Dus tsja, waar begin je nou als zorginstelling? Laadpalen, deelauto’s, zonnepanelen, afval scheiden? Allemaal goede acties. Om deze duurzaamheidsuitdagingen goed en gedegen aan te gaan, heeft De Hoven gekozen voor de innovatieve LEF-methode. Wij ondersteunen hen bij de verschillende verduurzamingsoperaties door de sociale kant te belichten. Het betrekken van medewerkers speelt immers een cruciale rol. Zij maken de dagelijkse praktijk mee en moeten met de veranderingen aan de slag. Met de LEF-innovatiemethode richten we ons op het thema duurzaamheid en het betrekken van medewerkers bij de duurzaamheidsambities van de organisatie.

## **Hoe bewust zijn medewerkers van duurzaamheid? Een doelgroepanalyse**

In de eerste fase van deze methode voeren we een doelgroeponderzoek uit om te peilen in hoeverre medewerkers betrokken zijn bij de duurzaamheidsambities en hoe zij kunnen bijdragen aan een duurzamere zorgsector. Het is van belang om te beseffen dat medewerkers zich op verschillende niveaus van gedragsverandering bevinden. Sommigen zijn zich nauwelijks bewust van het probleem, terwijl anderen al concrete veranderingen hebben doorgevoerd en zich de verandering eigen hebben gemaakt. Een grote groep medewerkers is zich bewust van het belang van duurzaamheid, maar ervaart nog barrières in het maken van duurzame keuzes. Door deze verschillen in beleving en betrokkenheid in kaart te brengen, kunnen we gerichte oplossingsrichtingen formuleren en vernieuwende, duurzame ideeën ontwikkelen die aansluiten bij de verschillende niveaus van bewustwording en gedragsverandering van de medewerkers.

## **Jong talent en medewerkers werken samen aan duurzaamheid**

Vanuit deze bevindingen in fase 1 hebben we de basis voor fase 2. In deze tweede fase van de LEF-methode gaan we samen met ons netwerk van jong talent en de medewerkers van De Hoven aan de slag om een aantal oplossingsrichtingen verder uit te werken en te komen tot innovatieve en duurzame ideeën. Een deel van de medewerkers heeft behoefte aan coaching, voorlichting of waardering, terwijl anderen meer betrokken willen worden bij de duurzaamheidsambities van de organisatie. Bovendien heerst er de behoefte aan meer aandacht voor duurzaamheid vanuit de organisatie. Het lijkt erop dat werknemers graag zien dat dat de organisatie zichtbaarder is met hun duurzaamheidsmissie en meer initiatieven neemt op het gebied van duurzaamheid. Door in de tweede fase de denkkracht van jong talent te combineren met de expertise van de organisatie zelf, ontstaan de beste oplossingen voor duurzame zorg. De mix tussen ervaring en creativiteit is daarin goud waard.

## **Duurzame verandering in de organisatie: zo pak je het aan**

Na de tweede fase is er een long-list met concepten die voor de verschillende groepen in verschillende fasen van gedragsverandering zitten. In de derde fase van de LEF-methode richten we ons vervolgens op de vraag hoe we de ideeën voor duurzame verandering verder kunnen brengen in de organisatie. Om dit te doen, koppelen we de concepten die zijn ontwikkeld in fase 2 aan het transtheoretisch model voor gedragsverandering, dat ons heeft geholpen om vast te stellen in welke fase van gedragsverandering de medewerkers zich bevinden. De bedachte concepten worden gekoppeld aan deze verschillende fasen van gedragsverandering. Zo geven we per fase aan welke interventie nodig is om mensen een volgende stap te laten zetten in het veranderen van hun gedrag. Centraal in dit model blijf staan dat de medewerkers betrokken worden bij dit veranderproces. 

## **Activeer verandering: Tips voor faciliteren en steunen**

Het transtheoretisch model voor gedragsverandering – een hele mond vol, we begrijpen het – kent 5 fases: voorbeschouwing, beschouwing, voorbereiding, actie en onderhoud. In de voorbeschouwingsfase, waarin mensen niet van plan zijn om hun gedrag te veranderen, is het belangrijk om bewustwording te creëren en de waarden en overtuigingen van mensen te veranderen. In de beschouwingsfase, waarin mensen van plan zijn om te veranderen maar ook nadelen zien, is het belangrijk om te overtuigen en motiveren, tegenstrijdige gevoelens en barrières te verkennen en voorlichting te geven. In de voorbereidingsfase zijn mensen voorzichtig bezig met de eerste stapjes richting een andere levensstijl, maar de impact is nog niet groot genoeg. Hier is het belangrijk om voorlichting te geven en oplossingen te bieden, mensen aan te moedigen en te ondersteunen en te focussen op het ontwikkelen van een stap. In de actiefase hebben mensen concrete veranderingen doorgevoerd en is het belangrijk om hen te faciliteren bij het maken van keuzes, hen te steunen en te waarderen en te zorgen voor follow-ups en hulp bij het oplossen van problemen. Tot slot is er de onderhoudsfase, waarin mensen steeds meer vertrouwen krijgen in het behouden van hun nieuwe levensstijl. Hier is het belangrijk om verandering te blijven stimuleren door mensen aan te moedigen in hun keuzes, hen te blijven herinneren aan het onderwerp, het goede voorbeeld te geven en fanatiekelingen rolmodellen te laten zijn voor anderen. 

Door de juiste interventies toe te passen die aansluiten bij de verschillende niveaus van bewustwording, kunnen we medewerkers betrekken bij de duurzame veranderingen die we willen realiseren.

Ben je op zoek naar een mensgerichte en innovatieve aanpak om duurzaamheidsuitdagingen aan te gaan en te komen tot praktische oplossingen die ook echt worden geïmplementeerd en gebruikt? Neem dan contact op met de duurzaamheidsexpert Joline Teisman via [joline@lefgroningen.nl](mailto:joline@lefgroningen.nl) en ontdek hoe de LEF-methode ook voor jouw organisatie kan werken.