---
templateKey: case-post
title: "LEF brengt duurzaamheid naar de Zorg "
date: 2022-01-12T11:16:53.653Z
description: "Wat voor innovatieve interventies kunnen we organiseren zodat onze
  medewerkers op een duurzame manier hun werk kunnen uitvoeren? "
featuredpost: true
featuredimage: /img/whatsapp-image-2022-07-25-at-12.28.01-pm.jpeg
tags:
  - Story
---
## Organisatieverandering: de Hoven - LEF brengt duurzaamheid naar de Zorg

## Onder den Damse koffie

LEF redt de wereld, dames en heren! En de wereld redden begint in Onder den Dam, met een bak Onder den Damse-koffie en een goed gesprek met onze vrienden van Zorginstelling De Hoven. Zorginstelling De Hoven, gevestigd in de provincie Groningen, is zich bewust van de immense duurzaamheidsuitdagingen in de zorg. De brandstofprijzen rijzen de pan uit en bijna iedere week verschijnt er een nieuw rapport waaruit blijkt dat we haast moeten maken met onze duurzaamheidsambities. Dus tsja, waar begin je nou als zorginstelling? Laadpalen, deelauto’s, zonnepanelen, afval scheiden? Allemaal goede acties. Om deze duurzaamheidsuitdagingen aan te gaan, heeft De Hoven gekozen voor de innovatieve LEF-methode, waarbij het betrekken van medewerkers een cruciale rol speelt.

## Duurzaamheidsambitie

De Hoven levert zorg aan (voornamelijk) ouderen op verschillende locaties in de Provincie Groningen. Verschillende actuele thema’s vragen om nieuw beleid. Duurzaamheid en circulariteit maken daar deel van uit. De duurzaamheidsuitdagingen in de zorg zijn immens en de eerste stappen moeten snel worden gezet. Een belangrijk onderdeel daarin zijn de medewerkers zelf. Zij maken de dagelijkse praktijk mee en moeten met de veranderingen aan de slag. De eerste fase van de LEF innovatie methode is zoals zo vaak een belangrijke stap: vraag de doelgroep. 

## LEF-methode: doelgroeponderzoek en innovatie

In de eerste fase van deze methode werden focusgroepsessies georganiseerd om de beleving en betrokkenheid van medewerkers bij duurzaamheid te peilen. Tijdens focusgroepsessies zijn we in gesprek gegaan met de werknemers van De Hoven: van zorgprofessionals, koks en de facilitaire dienst tot aan teamleiders. Het doel is om de beleving bij de medewerkers naar boven te halen. Hoezeer leeft duurzaamheid bij hen? Wat doen ze zelf al? Welke mogelijkheden denken ze dat er zelf zijn en wat zou hun eigen rol daarin zijn?

De resultaten van het doelgroeponderzoek werden gebruikt in de tweede fase. Samen met ons netwerk van jong talent én de medewerkers van de organisatie (de experts) aan de slag om te zoeken naar innovatieve, duurzame ideeën. Tijdens deze sessies wordt de denkkracht van onze groep jong talent gemixt met de ervaring en expertise van de organisatie zelf. Samen bedenken ze meerdere innovatieve oplossingen om het vraagstuk te tackelen. 

## Gedragsmodel voor duurzame verandering

Om duurzame verandering te bewerkstelligen, is het belangrijk om verschillende interventies te gebruiken die aansluiten bij verschillende niveaus van bewustwording. Aan de hand van een gedragsmodel leveren we de resultaten uit de focusgroepsessies op. Daarbij bieden we passende maatwerkoplossingen aan waarmee de interventies geïmplementeerd kunnen worden. Aan de hand van een duurzaamheidsroadmap wordt iedereen meegenomen in de duurzaamheidsvisie van De Hoven.

Ben je nou ook helemaal enthousiast geworden over de thema’s duurzaamheid, circulariteit of de energietransitie en wil je je medewerkers daarbij betrekken? Neem dan contact op met de **duurzaamheidsshamanka / expert** Joline Teisman via **joline@lefgroningen.nl** en ontdek hoe de LEF-methode ook voor jouw organisatie kan werken.