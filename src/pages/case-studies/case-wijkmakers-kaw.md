---
templateKey: case-post
title: Hoe bewust zijn medewerkers van duurzaamheid?
date: 2022-01-12T11:16:53.653Z
description: Als bedrijf zijnde wil je natuurlijk graag duurzaam zijn. Toekomst
  bestendig zijn. Maar hoe betrek je medewerkers hierbij?
featuredpost: true
featuredimage: /img/stockphoto-s-website-25-×-15cm-25-×-12cm-1-.png
tags:
  - Story
---
## B﻿ereik je duurzaamheidsdoelen met LEF

LEF redt de wereld, dames en heren! En de wereld redden begint in Onder den Dam, met een bak Onder den Damse-koffie en een goed gesprek met onze vrienden van Zorginstelling De Hoven. Zorginstelling De Hoven, gevestigd in de provincie Groningen, is zich bewust van de immense duurzaamheidsuitdagingen in de zorg. De brandstofprijzen rijzen de pan uit en bijna iedere week verschijnt er een nieuw rapport waaruit blijkt dat we haast moeten maken met onze duurzaamheidsambities. Dus tsja, waar begin je nou als zorginstelling? Laadpalen, deelauto’s, zonnepanelen, afval scheiden? Allemaal goede acties. Om deze duurzaamheidsuitdagingen aan te gaan, heeft De Hoven gekozen voor de innovatieve LEF-methode, waarbij het betrekken van medewerkers een cruciale rol speelt.

De Hoven levert zorg aan (voornamelijk) ouderen op verschillende locaties in de Provincie Groningen. Verschillende actuele thema’s vragen om nieuw beleid. Duurzaamheid en circulariteit maken daar deel van uit. De duurzaamheidsuitdagingen in de zorg zijn immens en de eerste stappen moeten snel worden gezet. Een belangrijk onderdeel daarin zijn de medewerkers zelf. Zij maken de dagelijkse praktijk mee en moeten met de veranderingen aan de slag.

Met de LEF-methode richten we ons op het thema duurzaamheid en het betrekken van medewerkers bij de duurzaamheidsambities van de organisatie.

## Hoe bewust zijn medewerkers van duurzaamheid? Een doelgroepanalyse

In de eerste fase van deze innovatieve methode wordt er een doelgroeponderzoek uitgevoerd om te peilen hoe medewerkers betrokken zijn bij duurzaamheid en hoe zij kunnen bijdragen aan een duurzamere zorgsector. Het is van belang om te beseffen dat medewerkers zich op verschillende niveaus van gedragsverandering kunnen bevinden. Sommigen zijn zich niet bewust van het probleem, terwijl anderen al concrete veranderingen hebben doorgevoerd en zich de verandering eigen hebben gemaakt. Een grote groep medewerkers is zich bewust van het belang van duurzaamheid, maar ervaart nog barrières in het maken van duurzame keuzes. Door deze verschillen in beleving en betrokkenheid in kaart te brengen, kunnen we gerichte oplossingsrichtingen formuleren en innovatieve, duurzame ideeën ontwikkelen die aansluiten bij de verschillende niveaus van bewustwording en gedragsverandering van de medewerkers.

## Jong talent en medewerkers werken samen aan duurzaamheid

In de tweede fase van de LEF-methode gaan we samen met ons netwerk van jong honden en de medewerkers van De Hoven aan de slag om een aantal oplossingsrichtingen verder uit te werken en te komen tot innovatieve en duurzame ideeën. Een deel van de medewerkers heeft behoefte aan coaching, voorlichting of waardering, terwijl anderen meer betrokken willen worden bij de duurzaamheidsambities van de organisatie. Bovendien heerst er de behoefte aan meer aandacht voor duurzaamheid vanuit de organisatie. Het lijkt erop dat werknemers graag zien dat dat de organisatie zichtbaarder is met hun duurzaamheidsmissie en meer initiatieven neemt op het gebied van duurzaamheid. Door in de tweede fase de denkkracht van jong talent te combineren met de expertise van de organisatie zelf, ontstaan de beste oplossingen voor duurzame zorg.

## Duurzame verandering in de organisatie: zo pak je het aan

\
In de derde fase van de LEF-methode richten we ons op het advies om de ideeën voor duurzame verandering verder te brengen in de organisatie. Om dit te doen, maken we gebruik van het transtheoretisch model voor gedragsverandering dat ons helpt vast te stellen in welke fase van gedragsverandering de medewerkers zich bevinden. Dit model beschrijft verschillende fasen van gedragsverandering en geeft aan welke interventies nodig zijn om mensen een volgende stap te laten zetten in het veranderen van hun gedrag. Centraal in dit model staat het betrekken van medewerkers bij het veranderproces. 

## Activeer verandering: Tips voor faciliteren en steunen

\
Het model kent 5 fases: voorbeschouwing, beschouwing, voorbereiding, actie en onderhoud. In de voorbeschouwingsfase, waarin mensen niet van plan zijn om hun gedrag te veranderen, is het belangrijk om bewustwording te creëren en de waarden en overtuigingen van mensen te veranderen. In de beschouwingsfase, waarin mensen van plan zijn om te veranderen maar ook nadelen zien, is het belangrijk om te overtuigen en motiveren, tegenstrijdige gevoelens en barrières te verkennen en voorlichting te geven.cIn de voorbereidingsfase zijn mensen voorzichtig bezig met de eerste stapjes richting een andere levensstijl, maar de impact is nog niet groot genoeg. Hier is het belangrijk om voorlichting te geven en oplossingen te bieden, mensen aan te moedigen en te ondersteunen en te focussen op het ontwikkelen van een stap. In de actiefase hebben mensen concrete veranderingen doorgevoerd en is het belangrijk om hen te faciliteren bij het maken van keuzes, hen te steunen en te waarderen en te zorgen voor follow-ups en hulp bij het oplossen van problemen. Tot slot is er de onderhoudsfase, waarin mensen steeds meer vertrouwen krijgen in het behouden van hun nieuwe levensstijl. Hier is het belangrijk om verandering te blijven stimuleren door mensen aan te moedigen in hun keuzes, hen te blijven herinneren aan het onderwerp, het goede voorbeeld te geven en fanatiekelingen rolmodellen te laten zijn voor anderen. 

Door de juiste interventies toe te passen die aansluiten bij de verschillende niveaus van bewustwording, kunnen we medewerkers betrekken bij de duurzame veranderingen die we willen realiseren.

Ben je op zoek naar een mensgerichte en innovatieve aanpak om duurzaamheidsuitdagingen aan te gaan en te komen tot praktische oplossingen die ook echt worden geïmplementeerd en gebruikt? Neem dan contact op met de duurzaamheidsexpert Joline Teisman via [joline@lefgroningen.nl](mailto:joline@lefgroningen.nl) en ontdek hoe de LEF-methode ook voor jouw organisatie kan werken.