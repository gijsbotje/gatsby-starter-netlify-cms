---
templateKey: case-post
title: "Duurzame verandering bij de Hoven "
date: 2022-01-12T11:16:53.653Z
description: "Wat moeten we organiseren zodat onze medewerkers op een duurzame
  manier hun werk kunnen uitvoeren? "
featuredpost: true
featuredimage: /img/whatsapp-image-2022-07-25-at-12.28.01-pm.jpeg
tags:
  - Story
---
## Duurzaamheidsambitie

**Onder den Damse koffie.** LEF redt de wereld, dames en heren! En de wereld redden begint in Onder den Dam, met een bak Onder den Damse-koffie en een goed gesprek met onze vrienden van Zorginstelling De Hoven. De brandstofprijzen rijzen de pan uit en bijna iedere week verschijnt er een nieuw rapport waaruit blijkt dat we haast moeten maken met onze duurzaamheidsambities. Dus tsja, waar begin je nou als organisatie? Laadpalen, deelauto’s, zonnepanelen, afval scheiden? Allemaal goede acties.

## C﻿irculariteit: wat vinden de medewerkers daarvan?

De Hoven levert zorg aan (voornamelijk) ouderen op verschillende locaties in de Provincie Groningen. Verschillende actuele thema’s vragen om nieuw beleid. Duurzaamheid en circulariteit maken daar deel van uit. De duurzaamheidsuitdagingen in de zorg zijn immens en de eerste stappen moeten snel worden gezet. Een belangrijk onderdeel daarin zijn de medewerkers zelf. Zij maken de dagelijkse praktijk mee en moeten met de veranderingen aan de slag. De eerste fase van de LEF innovatie methode is zoals zo vaak een belangrijke stap: vraag de doelgroep. Tijdens focusgroepsessies zijn we in gesprek gegaan met de werknemers van De Hoven: van zorgprofessionals, koks en de facilitaire dienst tot aan teamleiders. Het doel is om de beleving bij de medewerkers naar boven te halen. Hoezeer leeft duurzaamheid bij hen? Wat doen ze zelf al? Welke mogelijkheden denken ze dat er zelf zijn en wat zou hun eigen rol daarin zijn.

## Gedragsmodel voor duurzame verandering

Vanuit deze opbrengst schakelen we door naar de tweede fase. Hierin gaan we samen met ons netwerk van jong talent én de medewerkers van de organisatie aan de slag om te zoeken naar innovatieve, duurzame ideeën. Tijdens deze strategie denktanks wordt de denkkracht van onze groep jong talent gemixt met de ervaring en expertise van de organisatie zelf. Samen hebben zij meerdere innovatieve oplossingen bedacht om het vraagstuk te tackelen. 

Verschillende interventies zijn nodig om mensen met andere niveaus van bewustwording aan te spreken. Aan de hand van een gedragsmodel zijn de resultaten uit de focusgroepsessies opgeleverd met daarbij passende maatwerkoplossingen waarmee - aan de hand van een roadmap - iedereen wordt meegenomen in de duurzaamheidsvisie van De Hoven.

Ook aan de slag met thema's als duurzaamheid, circulariteit of de energietransitie? Neem dan contact op met onze duurzaamheid shamanka Joline via joline@lefgroningen.nl