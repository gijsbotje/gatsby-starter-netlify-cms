---
templateKey: case-post
title: Innovatie traject FC Groningen
date: 2022-01-12T11:21:07.241Z
description: Help ons met een vernieuwend plan om beter in te spelen op de
  behoeften van vrouwelijke professionals, zodat meer vrouwen lid worden van ons
  zakelijke netwerk.
featuredpost: true
featuredimage: /img/short-stories-afmetingen-5-.png
tags:
  - Story
---
## Klantvalidatie

**Waar zijn de vrouwen?** De Business Club van FC Groningen is een van de grootste zakelijke netwerken van Stad en Ommeland. Sinds 2021 is ook LEF sponsor van de club en maken we deel uit van de Talent Group. Dat is enorm interessant en waardevol, maar wat meteen opvalt in de voetbalwereld: er zijn weinig vrouwelijke leden te vinden. Dat weet FC Groningen ook, en vooruitstrevend als ze zijn willen ze daar graag wat aan doen. Daarvoor zijn we een innovatie traject gestart bij FC Groningen waarmee we samen met hen verschillende fasen doorlopen om uiteindelijk bij de gouden oplossing terecht te komen. Daarbij staan een frisse blik centraal, maar vooral ook de klantvalidatie: wat vinden huidige en mogelijk toekomstige vrouwelijke businessleden nou belangrijk, en wat trekt hen naar de club?  

## Kwalitatief onderzoek

FIEEEEET!! De wedstrijd is begonnen! De trainingspakken kunnen uit, de groen-witte tenues aan. We nemen de mensen van FC Groningen mee in onze manier van out of the box denken. De belangrijkste eerste stap daarin? Vraag het de doelgroep zelf! Dat doen we door middel van focusgroepen. Daarin halen we de behoefte en wensen van de doelgroep naar boven: wat willen zij nou zelf? Wat is de drijfveer van de groep? Hoe is de beleving? 

Daarvoor gebruiken we allerlei werkvormen en canvassen om mensen te dwingen om na te denken over het onderwerp vanuit een ander perspectief en buiten de kaders. In dit geval: hoe betrekken we en interesseren we meer dames voor het zakelijke netwerk van FC Groningen. 

Daarom vullen we het stadion voorheen bekend als de Euroborg met vrouwen van allerlei pluimage. En drie validatiemannen. De dames (en drie heren) delen vol enthousiasme hun ervaringen en wensen en nemen ons mee in hun belevingswereld. Tijdens deze sessie  spreken over het thema met een gevarieerde groep vrouwelijke professionals: ondernemers, werknemers, en alles wat daartussen ligt. Wat is belangrijk voor ze en wat zou hen overtuigen om lid te worden bij het zakelijke netwerk van FC Groningen? 

## Denktank

De uitkomsten laten we echter niet bij een adviesrapport. Dat is leuk, maar dat doen deze standaard consultancy kantoren maar. Wij zetten deze informatie om naar concrete, innovatieve concepten in fase 2 van het innovatietraject: de denktank. Hierin denken we met onze eigen groep out of the box, buiten de gebaande paden, buiten de kaders, en noemt u er zo nog maar een paar. Vreemde ogen doen dwingen – pats, heb je er nog eentje. Hoe dan ook: onze groep jong kijkt vanuit een ander perspectief en komt met vernieuwende oplossingen voor de problematiek. Daarin wordt de organisatie zelf ook meegenomen. Want juist de combinatie van jong talent en ervaring/expertise zorgt voor vuurwerk en gedragen oplossingen. 



Meer weten? Vraag het Teddy! Ze lust wel een thee met fruitsmaakje: teddy@lefgroningen.nl