---
templateKey: case-post
title: FC Groningen zoekt naar vernieuwende oplossingen
date: 2022-01-12T11:21:07.241Z
description: Help ons met een vernieuwend plan om beter in te spelen op de
  behoeften van vrouwelijke professionals, zodat meer vrouwen lid worden van ons
  zakelijke netwerk.
featuredpost: true
featuredimage: /img/stockphoto-s-website-25-×-15cm-25-×-12cm-.png
tags:
  - Story
---
## **Project FC Groningen**

*FC Groningen is niet zomaar een voetbalclub. Ze hebben een hart voor de maatschappij en zetten zich keihard in om de bewegingsarmoede tegen te gaan.  En dat is maar goed ook, want één op de acht jongeren heeft momenteel overgewicht en als we zo doorgaan, is in 2040 tweederde van alle volwassenen te zwaar. Dat is natuurlijk niet de bedoeling. En om dat te bereiken, werken ze keihard samen met partners en organisaties. Want samen sporten verbindt mensen en dat is precies waar FC Groningen voor staat. Dus ja, ze zijn een voetbalclub, maar wel eentje met een missie en een visie voor de toekomst. En laten we eerlijk zijn, daar kunnen veel andere organisaties nog een puntje aan zuigen.*

## **Waarom vinden weinig vrouwen hun weg naar zakelijke netwerken? Innovatietraject met LEF**

 Als je naar evenementen met betrekking tot de voetbalwereld gaat, zal het je opvallen dat er weinig vrouwen rondlopen. Maar waarom is dit zo? Vrouwen zijn niet alleen een minderheid in voetbalclubs, maar ook in zakelijke netwerken die gerelateerd zijn aan deze clubs. Dat weet FC Groningen ook, en vooruitstrevend als ze zijn willen ze daar graag wat aan doen.

LEF is een innovatietraject gestart bij FC Groningen waarmee we samen met hen verschillende fasen doorlopen om uiteindelijk bij de gouden oplossing terecht te komen. Daarbij staat een frisse blik centraal, maar vooral ook de klantvalidatie: wat vinden huidige en mogelijk toekomstige vrouwelijke businessleden nou belangrijk, en wat trekt hen naar de club? 

## **Doelgroeponderzoek door middel van focusgroepen**

Voordat je stappen kunt zetten om je zakelijke netwerken te verbeteren, moet je eerst begrijpen wie je doelgroep is. Dit betekent dat je een grondige analyse moet uitvoeren van de personen en organisaties waarmee je wilt connecteren. Het kan bijvoorbeeld zijn dat je ontdekt dat er niet genoeg interactie is tussen clubs en sponsoren. Door hier meer aandacht aan te besteden, kun je ervoor zorgen dat deze partijen dichterbij elkaar komen en zo hun zakelijke relaties verbeteren.

Om te achterhalen wat de doelgroep belangrijk vindt houden we focusgroepen. Daarin halen we de behoefte en wensen van de doelgroep naar boven: wat willen zij nou zelf? Wat is de drijfveer van de groep? Hoe is de beleving? Daarvoor gebruiken we allerlei werkvormen en canvassen om mensen te dwingen om na te denken over het onderwerp vanuit een ander perspectief en buiten de kaders. In dit geval: hoe betrekken we en interesseren we meer dames voor het zakelijke netwerk van FC Groningen.  Daarom vullen we het stadion voorheen bekend als de Euroborg met vrouwen van allerlei pluimage. En drie validatiemannen. Ondernemers, werknemers, en alles wat daartussen ligt. De dames (en heren) delen vol enthousiasme hun ervaringen en wensen en nemen ons mee in hun belevingswereld. 

Tijdens deze sessie spreken we over verschillende thema’s, zoals diversiteit, inclusiviteit en een veilige omgeving. Wat is belangrijk voor ze en wat zou hen overtuigen om lid te worden bij het zakelijke netwerk van FC Groningen. Wat blijkt? Het zakelijke netwerk van FC Groningen is vanuit het voetbal geredeneerd. De club heeft een doel, en de sponsoren ondersteunen dat doel.  Potentiële leden worden benaderd als supporter. Daarmee wordt de doelgroep die zich potentieel zouden willen aansluiten niet bereikt (zij voelen zich niet altijd supporter). Om die andere doelgroep te bereiken zul je een vernieuwende strategie moeten hanteren. Laten wij daar nou net goed in zijn.

## **Vernieuwende oplossingen met behulp van doelgroep**

FIEEEEET!! De wedstrijd is begonnen! De trainingspakken kunnen uit, de groen-witte tenues aan. We nemen de mensen van FC Groningen mee in onze manier van out of the box denken. Nu je een goed beeld hebt van je doelgroep en hun behoeften, is het tijd om creatieve oplossingen te bedenken waarmee je je zakelijke netwerken kunt verbeteren en uitbreiden. Hierbij is het belangrijk om out-of-the-box te denken en met vernieuwende ideeën te komen.De uitkomsten laten we echter niet bij een adviesrapport. Dat is leuk, maar dat doen deze standaard consultancy kantoren maar. Wij zetten deze informatie om naar concrete, innovatieve concepten. Hierin denken we met een groep jonge honden out of the box, buiten de gebaande paden, buiten de kaders, en noemt u er zo nog maar een paar. Vreemde ogen doen dwingen – pats, heb je er nog eentje. Hoe dan ook: onze groep jonge honden kijkt vanuit een ander perspectief en komt met vernieuwende oplossingen voor de problematiek. Daarin wordt de organisatie zelf ook meegenomen. Want juist de combinatie van jong talent en ervaring/expertise zorgt voor vuurwerk en gedragen oplossingen. 

## **Ideeën worden werkelijkheid**

En we hebben goed nieuws: één van de ideeën die is gekozen om als eerste te implementeren is de netwerkzone bij FC Groningen. Wie ben jij en hoe kan FC Groningen nieuwe verbindingen leggen voor jou? Laagdrempelig, gezellig en super effectief. Het is belangrijk om dit idee goed te implementeren en te monitoren, zodat het een succesvolle bijdrage kan leveren aan het aantrekken van nieuwe potentiële (vrouwelijke) leden. Oh, en nog iets: meten is weten. Maak meetbare doelstellingen om de resultaten te monitoren en te evalueren. En als die successen binnenrollen, dan moet er natuurlijk ook gevierd worden. Dus, zet die schouders eronder!

Wil je meer weten over hoe je klantvalidatie, diversiteit of inclusiviteit op creatieve manieren kunt organiseren in jouw organisatie? Vraag het Teddy! Ze drinkt graag een kopje thee met een fruitsmaakje: 

[Teddy@lefgroningen.nl](mailto:Teddy@lefgroningen.nl)