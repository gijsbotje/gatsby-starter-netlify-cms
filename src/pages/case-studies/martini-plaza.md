---
templateKey: case-post
title: "Case: Werkplein Drentsche Aa"
date: 2020-03-29T12:30:00.708Z
description: Help ons met het in kaart brengen van de wensen en behoeften van
  onze groep gedetacheerde werknemers. Is er bij deze groep behoefte aan meer
  verbinding, communicatie en medezeggenschap?
featuredpost: true
featuredimage: /img/photo-of-sticky-notes-and-colored-pens-scrambled-on-table-632470.jpg
tags:
  - Case
---
**Vraag**

Help ons met het in kaart brengen van de wensen en behoeften van onze groep gedetacheerde werknemers. Is er bij deze groep behoefte aan meer verbinding, communicatie en medezeggenschap? En zo ja, hoe kunnen we dat versterken?

**Organisatie**

Een van de onderdelen van Werkplein Drentsche Aa (WPDA) is het detacheren van mensen in de sociale werkvoorziening. Onder begeleiding van een werkcoach zijn deze werknemers actief in allerlei sectoren. Denk aan de groenvoorziening, beheer en onderhoud, montagewerk, het OV en nog veel meer.

**Werkwijze**

Om de behoefte in kaart te brengen zijn we langs zeven verschillende locaties gegaan om focusgroepen te organiseren met de gedetacheerde werknemers. Hierin focussen we ons op de zakelijke communicatie, de verbinding met de(formele) werkgever en de eventuele behoefte aan medezeggenschap. 

**Resultaat**

Uit ons onderzoek is gebleken dat er vanuit de werknemers een sterke behoefte is aan meer verbondenheid met de formele werkgever. Dit heeft te maken met bijvoorbeeld de huidige manier van communiceren maar ook de zichtbaarheid van de organisatie. Binnenkort starten we met fase 2, de **Ideeënbrouwerij**, om  oplossingen te ontwerpen die de verbinding vergroten en WPDA als werkgever duidelijkere identiteit geven – juist voor de werknemers die werken op afstand.

Meer weten over dit project of zelf geïnteresseerd in een doelgroeponderzoek? Neem dan contact op met **Joline** via **joline@lefgroningen.nl**