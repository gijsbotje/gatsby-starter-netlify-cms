---
templateKey: case-post
title: Royal FloraHolland verbetert medewerkerstevredenheid
date: 2020-03-29T12:30:00.708Z
description: Door middel van kwalitatief onderzoek halen we waardevolle
  resultaten op over onderwerpen zoals bedrijfsimago, werkbeleving en
  collegialiteit vanuit het perspectief van de werknemers. Resultaten waar je
  als werkgever heel wat aan hebt in deze huidige krappe arbeidsmarkt - al
  zeggen we het zelf!
featuredpost: true
featuredimage: /img/whatsapp-image-2023-02-15-at-19.15.08.jpeg
tags:
  - Case
---
## LEF veilt bloemetjes bij afslag

In onze tocht om de wereld te veroveren zijn we zoals jullie weten al enige tijd in het doelgroeponderzoek beland. Steeds vaker gaan we in gesprek met medewerkers van organisaties. Daarom kun je ons de komende tijd vinden buiten Groningen in Aalsmeer, waar we samen met Andre Katoen rondrennen bij Royal FloraHolland. Jeweetwel, de grootste bloemenveiling op aarde, vrienden! Funfact: de totale oppervlakte van het bedrijf is zo groot als de staat Monaco. Als werkgever weet Royal Flora Holland hoe belangrijk het is om haar werknemers verbonden te houden aan het bedrijf. Met andere woorden, we dompelen ons onder in het thema arbeidsmarkt, beter gezegd de ‘’tertiaire arbeidsvoorwaarden’’. Dat betekent ook: 05.00 uur aanwezig voor de dagstart. Môge!. 

## Doelgroeponderzoek: medewerkerstevredenheid

Het hoofddoel van het onderzoek is om inzicht te verkrijgen in hoe werknemers zich verbonden voelen met Royal FloraHolland als werkgever. Door middel van zes focusgroepen met de logistieke werknemers halen we waardevolle resultaten op over onderwerpen zoals bedrijfsimago, werkbeleving en collegialiteit vanuit het perspectief van de werknemers. Resultaten waar je als werkgever heel wat aan hebt in deze huidige krappe arbeidsmarkt - al zeggen we het zelf! Vanuit de resultaten blijkt dat de werknemers zich in beperkte mate met het merk RFH associëren en dat er ruimte is om dit verder uit te bouwen. Ook is gebleken dat er behoefte is aan vergroting van de kennis van de bedrijfsvoering en meer invloed op de werkomgeving door het aandragen van ideeën. Op basis van de uitkomsten formuleren we een aantal concrete ontwerprichtingen voor de leukste fase, dames en heren: de innovatiefase.

## Innovatiefase: design thinking

Het vraagstuk bij Royal FloraHolland vraagt om een andere mentaliteit, een beetje LEF en een inspirerende innovatiefase. Tijdens dit traject werken we samen met onze roedel jonge honden  - bestaande uit studenten, jonge ondernemers en starters op de arbeidsmarkt. Voor elke opdracht een ander team en voor dit vraagstuk hebben we een aantal toppers verzameld met een achtergrond in de psychologie, marketing en design, werktuigbouwkunde, innovatiemanagement en econometrie. Aan de hand van Design Thinking methodieken gaan we aan de slag en ontwikkelen we oplossingen en strategieën om de binding tussen de werkgever en de werknemers te versterken. Concepten die relevant zijn op korte termijn (quick wins), maar ook zeker op lange termijn.  Lees op onze short stories pagina meer over hoe wij Design Thinking inzetten in de praktijk. 

Wij gaan even bloemetjes veilen, maar we houden jullie op de hoogte. Meer weten over hoe een doelgroeponderzoek verloopt of hoe jij je als werkgever het beste kunt positioneren richting je (potentiële) werknemers? #Teddyisyourwoman #Teddy@lefgroningen.nl