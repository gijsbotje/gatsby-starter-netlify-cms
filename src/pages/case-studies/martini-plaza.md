---
templateKey: case-post
title: Innovatief denken leidt tot verhoging van werkgeluk
date: 2020-03-29T12:30:00.708Z
description: Tertiaire arbeidsvoorwaarden worden steeds belangrijker voor het
  werkgeluk voor werknemers, maar hoe kun je dit op vernieuwende manieren
  toepassen?
featuredpost: true
featuredimage: /img/whatsapp-image-2023-02-15-at-19.15.08.jpeg
tags:
  - Case
---
## **Project Royal FloraHolland**

*Royal FloraHolland, wat doen jullie eigenlijk? Nou, kwekers bundelen al meer dan 100 jaar hun krachten om een optimale marktprijs te krijgen voor hun bloemen en planten. En dat is waar Royal FloraHolland om de hoek komt kijken. Ze is een coöperatie van kwekers. Dat komt neer op iets heel simpels: samenwerken voor de beste prijs. Want die bloemen en planten moeten natuurlijk wel verkocht worden. Daar zorgt Royal FloraHolland voor, met de marktplaats van de toekomst. En dat is belangrijk, want als de kwekers niet kunnen verkopen, dan hebben wij ook geen bloemen en planten om ons huis mee op te fleuren. Dus connect to grow, zo luidt hun motto. Meer informatie? <https://www.royalfloraholland.com/>*

## **Hoe tertiaire arbeidsvoorwaarden kunnen zorgen voor meer werkgeluk bij logistieke medewerkers**

**LEF veilt bloemetjes bij afslag.** In onze tocht om de wereld te veroveren zijn we al enige tijd in het doelgroeponderzoek beland. Als experts op het gebied van werkgeluk zijn we de afgelopen tijd in gesprek gegaan met medewerkers van verschillende organisaties, om erachter te komen wat het gouden ei is om mensen aan je te binden. We kijken verder dan de secundaire arbeidsvoorwaarden en onderzoeken hoe je ook de tertiaire arbeidsvoorwaarden kunt inzetten binnen organisaties. Tertiaire arbeidsvoorwaarden zijn alle arbeidsvoorwaarden die niet bij wet geregeld zijn of tot de basisvoorzieningen behoren. Denk hierbij aan goede koffie, sportfaciliteiten of gezamenlijke uitjes. Voorzieningen die moeilijk in geld uit te drukken zijn, maar het leven wel aangenamer maken, met andere woorden. Uit onderzoek is gebleken dat deze tertiaire arbeidsvoorwaarden steeds belangrijker worden voor werknemers.

Daarom rennen we een aantal maanden rond in Aalsmeer, bij de hoofdvestiging van Royal FloraHolland, de grootste bloemenveiling op aarde. Funfact: de totale oppervlakte van het bedrijf is zo groot als de staat Monaco. Als werkgever weet Royal FloraHolland hoe belangrijk het is om haar werknemers verbonden te houden aan het bedrijf. Met andere woorden, we dompelen ons onder in het thema arbeidsmarkt en daarin specifiek werkgeluk, werkbeleving en werktevredenheid. Dat betekent ook: 05.00 uur aanwezig voor de dagstart. Môge!

## **Werknemers over eigenaarschap en ontwikkeling: op zoek naar de tertiaire arbeidsvoorwaarden**

We hebben hier te maken met een uitdagend vraagstuk: de krappe arbeidsmarkt. Het hoofddoel van het onderzoek is om inzicht te verkrijgen in hoe werknemers zich verbonden voelen met Royal FloraHolland als werkgever. Door middel van focusgroepen met de logistieke werknemers halen we waardevolle resultaten op over onderwerpen zoals bedrijfsimago, werkbeleving en collegialiteit vanuit het perspectief van de werknemers – in hoeverre voelen werknemers zich verbonden met het bedrijf, wat beïnvloedt dit gevoel en hoe zien zij hun eigen werknemerschap? Enkele inzichten die naar voren kwamen waren onder andere de behoefte om de identiteit van het bedrijf meer te presenteren aan werknemers om de binding te vergroten, het vergroten van kennis van de bedrijfsvoering, het stimuleren van werknemers om meer input en ideeën aan te dragen, het vergroten van het gevoel van eigenaarschap en de binding door middel van waardering, en het stimuleren van groei en ontwikkeling binnen het bedrijf. Resultaten waar je als werkgever heel wat aan hebt in deze huidige krappe arbeidsmarkt - al zeggen we het zelf!  Uit deze gesprekken zijn ontwerpvragen geformuleerd waar ruimte is voor oplossingen die tot innovatieve doeltreffende ideeën kunnen leiden voor de leukste fase, dames en heren: de innovatiefase.

## **Hoe innovatief denken leidt tot versterken van werkgever/werknemerbinding** 

Dat klopt, wij zijn niet zomaar een groepje suffe consultants die met een kopje thee in de hand de boel gaan analyseren en rapporteren. Neenee, wij zijn een roedel jonge honden die niet bang is om onze tanden in een uitdaging te zetten en erop te kauwen tot we een oplossing hebben gevonden. Aan de hand van methodieken die gebaseerd zijn op *design thinking* gaan we in de tweede fase aan de slag met het ontwikkelen van oplossingen en strategieën om de binding tussen de werkgever en werknemer te versterken. Om een andere aanpak te realiseren, werken we samen met een groep jonge mensen die bestaat uit studenten, ondernemers en starters op de arbeidsmarkt. Voor deze opdracht zijn er toppers geselecteerd uit alle hoeken en gaten - psychologie, marketing en design, werktuigbouwkunde, innovatiemanagement en econometrie. Van allerlei leeftijden, richtingen, achtergronden én niveau’s. Dat stelt ons in staat om op een creatieve manier te kijken naar uitdagingen waar Royal FloraHolland tegenaan loopt, en op basis van deze inzichten oplossingen en strategieën ontwikkelen om de binding tussen werkgever en werknemers te versterken. 

## **Vijf topideeën voor succesvolle implementatie bij Royal FloraHolland: versterken van de binding en werkgeluk van werknemers**

We zijn bij fase drie aangekomen, oh la la! Dat is het moment waarop het vliegtuig de de landingsbaan raakt – touchdown! We helpen de teammanagers bij het verder uitwerken en implementeren van vijf gekozen ideeën. Eén van de ideeën die de selectie heeft gehaald is de “Pitstop”. We zullen zien of het idee net zo veel snelheid krijgt als dat Max over het circuit raast. 

Tijdens de implementatiefase combineren we individuele sessies en groepssessies om de teammanagers optimaal te betrekken, informatie op te halen en te informeren. Individuele sessies om specifieke taken, verantwoordelijkheden en verwachtingen te bespreken, zodat iedereen duidelijk weet wat er van hem of haar verwacht wordt. Daarnaast biedt dit moment ook de mogelijkheid om eventuele zorgen of vragen te bespreken. De groepssessies bieden ruimte om ideeën en strategieën uit te wisselen en om eventuele knelpunten in de implementatie te identificeren en met elkaar op te lossen. Daarnaast benadrukken we het belang van samenwerking en het werken naar een gezamenlijk doel. We bespreken budget, mandaat, betrokkenheid van je medewerkers, ondersteuning en vervolgstappen. Eigenlijk alles wat nodig is om ervoor te zorgen dat de zaak niet instort als een kaartenhuis.

We kijken uit naar de succesvolle implementatie van de vijf topideeën!

Meer weten over hoe een doelgroeponderzoek verloopt of hoe jij je als werkgever het beste kunt positioneren richting je (potentiële) werknemers? Doe even een bakkie met Teddy Monninkhof, your woman op het gebied van arbeidsmarkt en werkgeluk: teddy@lefgroningen.nl