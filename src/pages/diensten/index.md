---
templateKey: services-page
seo:
  description: Wij dagen organisaties uit om te veranderen en te innoveren. Dit
    doen we op twee verschillende manieren. Als ideeënbrouwers, of als
    projectaanjagers.
  title: LEF Groningen - Onze diensten
title: Diensten
bannerImage: /img/services-front-page-foot.jpg
contact:
  image: /img/black-phone-white-bg.jpg
services:
  - extraContent: >-
      # Doelgroeponderzoek



      Wij merken vaak dat als organisaties een verandering doorvoeren, zij dit doen op basis aannames. Bijvoorbeeld over waarom medewerkers wel of niet vertrekken, wat je klant graag zou willen op gebied van service of wat de klant verwacht van je product of dienst. Maar weet mjij wel wat je medewerker wil? Of je klant? Heb je ze het ooit zelf gevraagd? Waarschijnlijk niet. En de kans dat je een eerlijk antwoord kreeg als je wél hebt gevraagd is klein. Dat kan een dure aanname zijn, want je wilt niet ná de implementatie erachter komen dat deze niet bleken kloppen. 


      ## Design Thinking



      Daarom beginnen wij ons innovatietraject op basis van design Thinking in de eerste fase met kwalitatief doelgroeponderzoek. Dat wil zeggen, we gaan het gesprek aan met je doelgroep door middel van focusgroepen. Dat zijn vraaggesprekken met een groep deelnemers waarin deze vrijuit kunnen spreken en waarin zij de inspiratie en kennis van de groep gebruiken om achter hun eigen beweegredenen te komen: je herkent het verhaal van een ander (of juist niet) en formuleert je eigen overweging. In deze focusgroepsessies staat co-creatie centraal en zoeken we de verdieping op met de doelgroep. Maar welke doelgroep kan dit zijn?


      ## Intern: Binden en behouden van werknemers



      Nou, dat kan een interne doelgroep zijn. Denk aan je medewerkers. Wij brengen de ideeën, wensen en behoeften van de medewerker in kaart. Wij willen te weten komen wat zij doen en waarom zij bepaalde keuzes maken. Bijvoorbeeld om inzicht te verkrijgen in hoe werknemers zich verbonden voelen met de werkgever en hoe je dit kunt verbeteren. Zo brengen we onderwerpen in kaart zoals bedrijfsimago, werkbeleving en collegialiteit vanuit het perspectief van de werknemers. Waardevolle inzichten in de huidige krappe arbeidsmarkt. 


      ## Extern: klantvalidatie



      De doelgroep kan echter ook extern zijn: je klant of gebruiker van je dienst. In dat geval doen we klantvalidatie. Wat vindt je klant of gebruiker van je huidige of toekomstige dienst, of hoe ervaren zij de service? Door kwalitatief onderzoek verzamelen we informatie over de specifieke behoeften, wensen, problemen, uitdagingen en gedragingen van hun klanten. Dit doen we door interviews en focusgroepen te organiseren met de specifieke doelgroep. Op deze manier krijg je optimaal inzicht in klantbehoeften. En het begrijpen van die klantbehoeften is essentieel om je product, dienst of marketing beter af te stemmen op die groep. 


      ## Focusgroepen



      Een focusgroep is een onderzoeksmethode waarbij een kleine groep mensen (maximaal 6 personen) wordt samengebracht om hun mening te geven over een bepaald onderwerp of product. De focusgroep wordt geleid door een moderator die het gesprek stuurt en de discussie begeleidt.


      De deelnemers aan de focusgroep worden zorgvuldig geselecteerd op basis van bepaalde criteria, zoals leeftijd, geslacht, interesses of ervaring met het onderwerp van het onderzoek. Door deze selectie kunnen bedrijven een beter beeld krijgen van de mening van hun specifieke doelgroep. Een focusgroep werkt goed omdat het deelnemers de mogelijkheid geeft om openlijk te praten over hun ervaringen en meningen over een product, dienst of idee. Door het creëren van een open en informele sfeer kunnen deelnemers zich op hun gemak voelen en hun eerlijke mening geven.


      Tijdens een focusgroep kunnen deelnemers met elkaar in discussie gaan en ideeën uitwisselen. Hierdoor kunnen deelnemers nieuwe inzichten krijgen en kan de moderator beter begrijpen hoe de deelnemers over het onderwerp denken. Het is belangrijk om altijd meer dan één focusgroep te organiseren per doelgroep om Daarom is het belangrijk om meerdere focusgroepen te organiseren en ook andere onderzoeksmethoden te gebruiken om een vollediger beeld te krijgen van de meningen van de doelgroep.


      ## Inzicht in de doelgroep



      Een doelgroepanalyse fungeert als een nulmeting. Het brengt duidelijk en concreet in beeld waar jij momenteel staat ten opzichte van de doelgroep. Je krijgt als het ware een kijkje in de leefwereld van jouw doelgroep – of dit nou intern (de medewerker) is of extern (de afnemer of een klant). Daarbij krijg je goed in kaart hoe de gewenste situatie er uitziet. En tussen die nulmeting en de gewenste situatie bevindt zich de 'innovation gap', in goed Nederlands. Oftewel, wat moet er concreet gebeuren om te komen waar je wil zijn? 

      Van grootste belang is om dit niet op aannames te doen, maar op basis vanuit de doelgroep zelf. Daar is een doelgroepanalyse de perfecte tool voor.


      Wij zorgen voor een duidelijke rapportage waarin we jullie als organisatie vertellen wat er nodig is om deze veranderingen of verbeteringen in gang te zetten. Heb je voor veranderingen en innoverende ideeën inspiratie nodig? We helpen je graag in de ideegeneratie fase. Oftewel fase 2: de innovatiefase.


      Wil jij achter de ins and outs van jouw doelgroep komen? Bel Joline Teisman. Ze houdt van een extra sterke cappucino en zegt geen nee tegen een chocoladekoekje: joline@lefgroningen.nl of 06-24676712
    image1: /img/ted-en-thijs-camera-square.jpg
    image2: /img/untitled-design-6-.png
    image3: /img/whatsapp-image-2022-01-12-at-12.03.15.jpeg
    title: "Fase 1: Doelgroeponderzoek"
    content:
      title: Why
      text: Weet jij wat je klant vindt van je product of dienst? Of wat je medewerker
        nou écht vindt van zijn werk? Het is enorm waardevol om te weten wat er
        leeft en speelt bij je doelgroep, zodat je daar op kan inspelen. Wij
        brengen deze wensen en behoeftes duidelijk in kaart.
      readMoreLink: /diensten/doelgroeponderzoek/
    image4: /img/whatsapp-image-2022-07-21-at-11.49.55-am.jpeg
    image5: /img/whatsapp-image-2022-01-20-at-14.27.15-1-.jpeg
    quote:
      text: '"LEF heeft ons geholpen bij een onderzoek onder gedetacheerden en wat
        opvalt is dat ze heel snel de juiste taal spreken, goed aansluiten bij
        mensen op verschillende niveaus en met een goede rapportage komen. Dit
        alles op een LEF manier, die mij enorm aanspreekt en ons verder heeft
        gebracht."'
      author: Arjan Schonewille, directievoorzitter Werkplein Drentsche Aa
  - extraContent: >-
      ## Innovatiefase: Creëer baanbrekende concepten


      De innovatiefase richt zich op het genereren van baanbrekende concepten die aansluiten bij de behoeften en wensen van jouw doelgroep. Samen met onze opdrachtgevers maken we optimaal gebruik van de expertise binnen hun organisatie. Onze unieke aanpak combineert die kennis met de denkkracht van getalenteerde jongeren tussen de 18 en 35 jaar, afkomstig uit diverse vakgebieden en met verschillende perspectieven. Of het nu gaat om jonge ondernemers, professionals of studenten, onze innovatieve denktank garandeert dat we out-of-the-box denken en creatieve sprints mogelijk maken.


      ## Design Thinking: Hét creatieve proces voor probleemoplossing


      Ons proces is gebaseerd op design thinking, een creatieve en gestructureerde methode gericht op het oplossen van complexe problemen en het ontwikkelen van innovatieve oplossingen. Design thinking benadrukt empathie, experimenteren en iteratie, wat resulteert in effectieve en duurzame oplossingen. Deze methode streeft naar een diepgaand begrip van de eindgebruiker en vormt de basis voor de innovatiefase, waarin we talloze ideeën genereren door middel van brainstormsessies, mindmapping en andere creatieve technieken. We betrekken jou als opdrachtgever in dit proces, zodat we de ervaring en frisheid van beide teams combineren. 


      ## Strategie en implementatie: Praktische resultaten en groei


      Onze uiteindelijke concepten leiden tot praktische resultaten, zoals een effectieve marktstrategie, een oplossing voor personeelsverloop of een innovatief product. Ons team biedt een overvloed aan inspiratie en praktische resultaten. Samen met jou werken we aan een actieplan voor fase 3, waarbij implementatie centraal staat. We onderzoeken de beste manieren om de oplossing te implementeren, betrekken medewerkers en producteigenaren, en testen of het bedachte concept het gewenste resultaat oplevert.


      ## Creatieve Sprint: Til jouw organisatie naar een hoger niveau


      Ben je op zoek naar een creatieve sprint om jouw organisatie naar een hoger niveau te tillen? Dan is de innovatiefase dé perfecte oplossing! Ons team van experts staat klaar om jouw organisatie te laten groeien met een inspirerend traject en tal van innovatieve ideeën en oplossingen. Neem vandaag nog contact met ons op om te ontdekken hoe we jouw organisatie kunnen helpen de volgende stap te zetten.


      Neem contact op voor meer informatie: bel Teddy op 06-522 51 395 of mail haar op teddy@lefgroningen.nl
    image1: /img/whatsapp-image-2021-12-03-at-14.03.43-1-.jpeg
    image2: /img/gemeente-groningen-talent-x-werkgevers-2-.jpg
    image3: /img/schermafbeelding-2020-09-24-om-10.24.22.png
    title: "Fase 2: Innovatiefase"
    content:
      title: Why
      text: Onervarenheid betekent dat je nog geen kaders hebt om in te denken. Wij
        gebruiken daarom de frisse blik en creativiteit van jong talent om een
        écht vernieuwende oplossing te ontwerpen. Een oplossing die past bij de
        wensen van de doelgroep uit fase 1.
      readMoreLink: /diensten/ideeënbrouwerij/
    image4: /img/whatsapp-image-2022-09-15-at-17.38.36.jpeg
    image5: /img/whatsapp-image-2022-07-21-at-12.09.21-pm.jpeg
    quote:
      text: LEF heeft bij ons de behoeften van de medewerkers in kaart gebracht
        middels diverse focusgroep sessies.  Zowel onze medewerkers als wij als
        management zijn zeer enthousiast over de gevoerde gesprekken en de
        hierbij behorende resultaten/uitkomsten.
      author: Tim Renkema, directeur Amysoft
  - extraContent: >-
      ## Hoe werkt het?


      Uit fase 2 zijn briljante oplossingen gekomen voor een vraagstuk, je hebt zelf een goed idee of je hebt gewoon handen tekort: wat de uitdaging ook is, wij zetten jouw ambitie om naar realiteit. Dat doen we met ons team van *young professionals*, op een enthousiaste manier én met lef! 


      ## Wat levert het op?


      We ontzorgen jou en je team. Dan kun jij je blijven focussen op je eigen (al veel te drukke ;)) agenda. Een innovatietraject in een mum van tijd succesvol afronden is voor ons geen probleem. En we heten LEF, dus we vinden het leuk om jou uit te dagen om óók buiten de lijntjes te kleuren. Gezond voor iedereen! 


      Ons team blinkt uit in de volgende thema's: projectmanagement, energietransitie, innovatietrajecten en productontwikkeling, participatietrajecten en (online) marketing. De vorm waarin we in te zetten zijn bepalen we op basis van jouw behoefte. Uurbasis, projectbasis, detachering – wat het best past bij het project van jouw organisatie.


      Meer weten over de toppers in ons team? Thijs houdt van zwarte koffie, het liefst met een koekje: **thijs@lefgroningen.nl** of **06-139 72 693.**
    image1: /img/whatsapp-image-2022-01-13-at-14.31.47.jpeg
    image2: /img/a369bd0d-6a8f-4e66-9174-50917a0d089e.jpg
    image3: /img/whatsapp-image-2022-01-13-at-14.31.47.jpeg
    title: "Fase 3: Implementatie"
    content:
      title: Why
      text: "Goede ideeën moeten tot leven worden gebracht! Dat doen we samen met jou:
        wij trekken de kar, samen bepalen we de richting. Ons team brengt
        energie, creativiteit en slagvaardigheid in jouw project."
      readMoreLink: /diensten/implementatie/
    image4: /img/img_4894.jpg
    image5: /img/whatsapp-image-2022-09-13-at-13.15.56.jpeg
    quote:
      text: '"We hebben het werken met LEF ontdekt! Hun innovatieve manier van denken
        én doen, energie en creatieve aanvliegmogelijkheden zijn erg waardevol.
        Samen op zoek naar de beste aanpak en buiten de gebaande paden treden,
        dat is waar zij bij helpen en wat ook nog eens ontzettend prettig
        samenwerken is."'
      author: Leonie Wendker, adviseur KAW
---
