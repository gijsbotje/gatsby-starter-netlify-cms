---
templateKey: blog-post
title: Cloetta, FC Groningen en MercachemSyncom starten samenwerking met startups
date: 2020-11-20T09:35:54.614Z
description: Cloetta, FC Groningen en MercachemSyncom starten samenwerking met startups
featuredpost: true
featuredimage: /img/whatsapp-image-2020-11-20-at-10.38.49.jpeg
tags: []
---
## Online Event Groningen OPEN op 18 november

**Op woensdag 18 november van 16.00 tot 17.00 uur is het zover: de geselecteerde startups presenteren hun oplossingsrichting voor de challenges van de vier grotere bedrijven. Deze bedrijven maken vervolgens bekend met welke startups zij de komende weken gaan samenwerken! Wil je hier digitaal bij zijn? Kijk dan mee via deze link: <https://www.youtube.com/watch?v=3tevOHeNKBY>**



Vier bedrijven uit Noord-Nederland hebben challenges (uitdagingen) geformuleerd en zoeken startups met innovatieve oplossingen. Het doel van het nieuwe initiatief ‘Groningen OPEN’ is om gevestigde bedrijven en startups in de regio op een laagdrempelige en effectieve manier met elkaar in contact te brengen. Groningen OPEN wordt georganiseerd door Campus Groningen, [Founded in Groningen](http://foundedingroningen.com/), [VentureLab North](https://venturelabinternational.com/north/) en de [NOM](http://nom.nl/).

Startups hebben vaak baat bij de opgebouwde expertise en ervaring van grotere bedrijven als het gaat om productverbetering, marktkennis en -acceptatie. En andersom zijn gevestigde bedrijven voor hun concurrerend vermogen in groeiende mate afhankelijk van de snelheid en flexibiliteit van innovatieve startups. Toch vinden beide partijen het vaak een uitdaging om contact te leggen of samen te werken. Groningen OPEN biedt startups de kans om in contact te komen met gevestigde bedrijven en te reageren op hun actuele vraagstukken, oplossingen te ontwikkelen, te testen en eventueel implementeren.

## De challenges

Vier gevestigde bedrijven – Krinkels, MercachemSyncom, FC Groningen en Cloetta - hebben challenges geformuleerd en gaan de komende weken samen met de partners van Groningen OPEN op zoek naar startups die een goede oplossing voor hun vraagstuk kunnen bieden. Door zich te verbinden aan Groningen OPEN laten de vier gevestigde bedrijven zien dat ze ‘open’ staan voor nieuwe ideeën, innovatie en samenwerking: *Groningen OPEN for Innovation*. Bekijk [hier de challenges](https://campus.groningen.nl/groningen-open-for-innovation/de-challenges).

## Over Groningen OPEN

Groningen OPEN is een nieuw project van Campus Groningen, Founded in Groningen, VentureLab North en de NOM. Na deze eerste editie wordt geëvalueerd hoe het programma in de toekomst zo effectief mogelijk kan worden ingericht. Gevestigde bedrijven die willen deelnemen in een volgende editie van Groningen OPEN kunnen [contact](https://campus.groningen.nl/groningen-open-for-innovation/contactgegevens) opnemen!