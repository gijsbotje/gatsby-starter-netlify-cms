---
templateKey: blog-post
title: Speel mee met de LEF-vacature Bingo!
date: 2023-10-27T08:34:01.021Z
description: Speel mee met de LEF-vacature Bingo!
featuredpost: true
featuredimage: /img/1697006208656.jpeg
tags:
  - Story
---
Herken je in de volgende tekst een vacature-cliché? Schreeuw "BINGO!!!!” en deel je score in de comments. Komt -ie:\
\
Vacature projectleider \[ja ja, we know. We staan open voor een betere titel] \
LEF zoekt iemand die we nog niet hebben die met enige regelmaat “allejezus ik moet hier ook echt alles zelf doen!!” kan roepen. Als jij je aangesproken voelt, lees dan verder.\
\
Uiteraard moet je een ondernemende, proactieve teamplayer zijn die ook onze creatieve duizendpoot, spin in het web, kwartiermaker en bruggenbouwer is. En je moet summa cum laude zijn afgestudeerd. En bij 13 galacommissies de sponsoring hebben geregeld. En als verantwoordelijk bestuurslid van je vereniging heb je een geval van grensoverschrijdend gedrag gedegen en professioneel in de media afgehandeld en adequate maatregelen geïmplementeerd, die hebben geleid tot een duurzame en inclusieve cultuurverandering.\
\
HERKEN JIJ JEZELF HIERIN??!!?!\
\
Nee, natuurlijk niet. Jij bent geen bruggenbouwer. Maar wat we wel zoeken: een goedgebekte meid of knul die allejezus ook echt alles zelf moet doen – het begeleiden van innovatietrajecten aan de hand van onze eigen methodes, doelgroeponderzoek doen, briljante nieuwe oplossingen bedenken die nu nog niet bestaan, gebekt, sociaal en slim genoeg zijn om mensen mee te krijgen met jouw ideeën, oplossingen implementeren die leiden tot een betere marktpositie, meer tevreden werknemers of simpelweg een toekomstbestendiger organisatie, noem maar op. En daar heb je ongeveer 32 uur per week voor. Diploma of niet, ervaring of groentje, dat maakt niet uit. We waarderen vooral jouw inzet om in álles het LEF-keurmerk te behalen. Wat dat keurmerk is… huiswerkopdracht nummer 1!\
\
Maar Thijs, even serieus, wat kan ik nou verwachten? Heb ik antwoord op:\
\
- Een lefconform salaris\
- Onbeperkte vakantiedagen\
- Workations, remote working, allemaal mogelijk\
- Doorgroeimogelijkheden (waarheen is onbekend, maar je mag met ons mee!)\
- Werken voor de "mooiste merken” ([Coolblue](https://www.linkedin.com/company/coolblue/)  als je dit leest, we denken nog steeds dat wij een goeie match zouden zijn. Bel. Ons.)\
- Een héle vette functietitel. Die mag je zelf verzinnen.\
\
Geen idee wat deze vacature nou inhoudt, maar nog steeds enthousiast? Dan hoor je bij ons! Stuur gewoon een mailtje naar [thijs@lefgroningen.nl](mailto:thijs@lefgroningen.nl) voor 20 oktober met iets erin en wie weet maak je binnenkort deel uit van ons VERSCHRIKKELIJK gezellige team.\
\
En, heb je al bingo?