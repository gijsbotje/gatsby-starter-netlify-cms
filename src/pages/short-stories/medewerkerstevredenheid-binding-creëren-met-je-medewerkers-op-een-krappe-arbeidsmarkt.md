---
templateKey: blog-post
title: "Medewerkerstevredenheid: binding creëren met je medewerkers op een
  krappe arbeidsmarkt"
date: 2022-12-06T18:08:16.017Z
description: Binding creëren met je medewerkers op een krappe arbeidsmarkt
featuredpost: true
featuredimage: /img/medewerkerstevredenheid1.jpeg
tags:
  - Story
---
## **M﻿edewerkerstevredenheid**

**Breaking: LEF wordt onthardt.** Whut? Oké, ik ging te snel. Misschien is een beetje context gewenst. In onze tocht om de wereld te veroveren zijn we zoals jullie weten in het doelgroeponderzoek beland. Steeds vaker gaan we in gesprek met medewerkers van organisaties. En toetsen we de #medewerkerstevredenheid. Waar gaat het dan over vraag je, je af?

## B﻿etrokkenheid

Voorbeeldje: bij onze vrienden van Amysoft zoeken we samen naar manieren om de betrokkenheid in het bedrijf nóg beter maken. Zorgen voor binding met je werknemer is super belangrijk, zeker in die krappe arbeidsmarkt van tegenwoordig. Dit doen we door het organiseren van een doelgroep onderzoek waarin we de wensen en behoeften van verschillende functiegroepen boven tafel halen. Zo zijn we de wereld ingedoken van monteurs, de binnendienst, de buitendienst en de staf-medewerkers. Wat een verhalen. Maar vrienden, dat is de truc! Wij komen achter de onderstromen en halen op wat niet zomaar wordt gedeeld (of waar niet naar wordt gevraagd). 

## V﻿oorwaarden, opleiding en employer branding

Wat blijkt: ze zijn niet alleen toppers in water ontharden. Ze zijn ook machtig gezellig en enthousiast. De cultuur, de betrokkenheid en de verbinding tussen de verschillende groepen medewerkers bleken ontzettend belangrijke thema’s. Niet alleen waardevol om in kaart te brengen, er kunnen ook de juiste acties ondernomen worden om de binding met het personeel nog beter te maken. Echt vernieuwing aanbrengen in je secundaire arbeidsvoorwaarden, opleidingsmogelijkheden en employer branding zijn daarin key. 

En die waterontharder krijgt zeker een plekje in ons volgende kantoor! Tot de volgende, vrienden.