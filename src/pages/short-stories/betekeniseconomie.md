---
templateKey: blog-post
title: Betekenisvol ondernemerschap
date: 2020-03-29T12:30:00.708Z
description: Betekenisvol ondernemerschap
featuredpost: false
featuredimage: /img/teddy-betekeniseconomie.jpg
tags: []
---
## B﻿etekeniseconomie

De 'betekeniseconomie' is een term die je te pas en te onpas om de oren vliegt. Zo ook
afgelopen week tijdens de masterclass Innovatief Organiseren van Kees Klomp en Engbert
Breuker. Als kersverse ondernemer was ik natuurlijk getriggerd: zou ik dit kunnen toepassen
binnen ons nieuwe bedrijf? Maar toch ook een beetje sceptisch, want in mijn ééntje kan ik de
wereld toch niet redden? 

Meteen werd ik geconfronteerd met een duidelijke boodschap: we hebben allemaal
geprofiteerd van bedrijven die onze welvaartseconomie hebben gecreëerd, maar we kunnen
daar nu verandering in brengen. De betekeniseconomie gaat ons daarbij helpen. Een
maatschappelijke ontwikkeling waarbij de focus niet langer alleen op welvaart ligt, maar ook
op het welzijn en welbevinden van onze maatschappij. Langzaamaan beginnen we te
ontdekken dat er bedrijfsvoering mogelijk is die geen schade berokkent aan de medemens of
de omgeving, maar dat we juist een positieve bijdrage kunnen leveren. Vanuit een nieuw
paradigma lieten Kees en Engbert ons zien hoe dit onze business kan veranderen. Andere
parameters, zoals gezondheid en geluk, worden net zo belangrijk als geld – óf misschien nog
wel belangrijker.

## B﻿etekenisvol ondernemerschap

Maar wat betekent dit dan voor mij en mijn onderneming? Moeten we allemaal het roer
omgooien, fulltime wereldverbeteraars worden om van betekenis te kunnen zijn? Nee, want
op mijn eigen manier ben ik óók van betekenis. Lef hebben om te doen waar je blij van wordt
en het anders aan te pakken. Je verdiepen in anderen om te kijken wat ze nodig hebben en
daarop inspelen. Impact maken met creatieve ideeën: klein beginnen en stap voor stap iets
groots creëren. En daar anderen mee inspireren. Een wereldveranderaar ben ik nog niet, maar
van betekenis ben ik zeker!