---
templateKey: blog-post
title: Onderweg naar de top!
date: 2020-07-23T12:13:14.974Z
description: Onderweg naar de top!
featuredpost: false
featuredimage: /img/Krantartikel-LEF.jpeg
tags: []
---
**[\#jubileum](https://www.linkedin.com/feed/hashtag/?keywords=jubileum&highlightedUpdateUrns=urn%3Ali%3Aactivity%3A6688749317768978432) [\#halfjaar](https://www.linkedin.com/feed/hashtag/?keywords=halfjaar&highlightedUpdateUrns=urn%3Ali%3Aactivity%3A6688749317768978432) [\#breakingnews](https://www.linkedin.com/feed/hashtag/?keywords=breakingnews&highlightedUpdateUrns=urn%3Ali%3Aactivity%3A6688749317768978432)**

**Multidisciplinair, jong, fris en hoogopgeleid: studenten helpen bedrijven met allerhande vraagstukken**

Hoe zorg ik voor een nog grotere klanttevredenheid? Hoe bereik ik meer klanten? Of, heel praktisch: hoe kom ik aan geschikt personeel of wat is een oplossing voor het zwerfafval rondom mijn pand? Het zijn zomaar wat voorbeelden van vragen waarmee bedrijven, organisaties en instellingen kunnen aankloppen bij Lef Groningen. Met behulp van een team van studenten, van de meeste uiteenlopende studierichtingen, gaat LEF vervolgens op zoek naar een antwoord, innovatie oplossing of visie.

Het zijn voor Thijs de Vries, samen met Teddy Monninkhof de oprichter van LEF, niet de eerste schreden op het ondernemerspad. Al in 2010 startte hij samen met zijn broer het bedrijf Axios Dragers, waarbij studenten werden ingezet voor het dragen van lijkkisten op crematies en begrafenissen.

**Lijkkistdrager**

Lijkkistdrager bleek een populair en gewild bijbaantje, en dus stroomden de aanmeldingen van studenten binnen. Met als resultaat: een poule van ruim 350 jonge, gemotiveerde, hoogopgeleide en enthousiaste studenten.

Zonde om daar niets mee te doen, vond De Vries, en zo kwam hij samen met Monninkhof op het idee van LEF. Bedrijven of instellingen die een vraagstuk of probleem hebben, en op zoek zijn naar een oplossing, idee en frisse blik kunnen de hulp van LEF inschakelen. “Wij stellen vervolgens een team van zes studenten samen, die gezamenlijk met dat vraagstuk aan de slag gaan.”

**Toekomstproof**

Volgens De Vries hoeft de studierichting van de student daarbij niet per se aan te sluiten bij het bedrijf of het vraagstuk. “Als het gaat om een vraag op het gebied van HR, is het juist heel verfrissend om daar studenten naar laten te kijken met bijvoorbeeld economie, psychologie of de kunstacademie als achtergrond”, verduidelijkt De Vries. “Wat belangrijk is, is dat er een multidisciplinair team wordt staat, dat met een frisse blik een onderwerp onder de loep neemt.”

Het was onder andere een busmaatschappij die de hulp van LEF inschakelde. Daarbij ging het vooral om de vraag hoe de klantbeleving en daarmee ook de klantvriendelijkheid kon worden vergroot. Ook aardewerkbedrijf Royal Goedewaagen deed een beroep op de expertise van studenten. In dit geval ging het om de vraag hoe je je als bedrijf van ruim vier eeuwen oud, toch hip en toekomstproof kunt zijn. En een zorginstelling zocht manieren om, juist nu, toch aan geschikt personeel te komen.

“De toegevoegde waarde zit ‘m vooral in de verschillende achtergronden van de studenten, en het feit dat ze met een jonge en frisse blik tegen een probleem aankijken”, ziet De Vries in de dagelijkse praktijk. “Bedrijven zijn vaak geneigd de hulp van een deskundige in te schakelen, of een enquête uit te zetten, maar daarmee loop je een hoop creatieve en out-of-the-box ideeën mis. Juist door jongeren mee te laten denken, kom je tot de mooiste, innovatiefste en meest onverwachte oplossingen.”
