---
templateKey: blog-post
title: LEF biedt Unexpected Freshness aan Sportlife
date: 2021-07-15T08:11:37.856Z
description: LEF biedt Unexpected Freshness aan Sportlife
featuredpost: true
featuredimage: /img/whatsapp-image-2021-07-15-at-09.55.32.jpeg
tags:
  - Story
---
## LEF biedt Unexpected Freshness aan Sportlife

**Afgelopen oktober heeft LEF zich succesvol ingeschreven voor de challenge van Cloetta in het programma van Groningen OPEN. De challenge van Cloetta luidde: “Ontwikkel een innovatief, out of the box idee voor Sportlife, zodat het merk op basis van product én verpakking toekomstbestendig is.”Een kans voor LEF en met een mooie uitkomst: LEF werd gekozen als winnaar voor de challenge en mocht met Cloetta aan de slag. “Normaal gesproken wandel je daar niet zo snel naar binnen. Maar nu kregen we de kans om met Cloetta mee te denken over nieuwe producten, nieuwe verpakkingen en een nieuwe marktstrategie voor het Cloettamerk Sportlife. Een mooie open vraag, gericht op innovatie”, aldus Teddy Monninkhof, eigenaar van LEF. Het resultaat mag er zijn: tijdens het traject heeft LEF samen met Cloetta middels een ideeënbrouwerij een succesvol concept bedacht voor Sportlife.**

## Frisse blik, innovatieve ideeën

LEF heeft een aantal nieuwe producten en strategieën bedacht voor het Cloettamerk Sportlife om op een vernieuwende manier aansluiting te zoeken bij de jongere consument. Dit heeft LEF gedaan in haar eigen  ontwikkelde werkvorm: de zogeheten ideeënbrouwerij. Hierin werkt jong talent, studenten, starters en beginnende ondernemers, samen vanuit verschillende achtergronden. De een heeft een beginnend filmbedrijf, de ander is afgestudeerd Werktuigbouwkundige en een derde brengt zijn dagen door als tweedejaars Geschiedenis student. Er wordt grotendeels onafhankelijk van Cloetta gewerkt om zodoende de frisse blik te behouden. Ook wordt het denkproces opgedeeld in verschillende sprints. Het tijdpad gaat van verkenning, naar ideeëngeneratie, naar concepting, naar oplevering.

Door de frisse blik en de snelle werkwijze van LEF worden de medewerkers van Cloetta uit een vast werkpatroon getrokken. Het levert niet alleen bruikbare, innovatieve concepten op maar leidt ook tot draagvlak voor innovatie binnen Sportlife. De ideeën zijn immers bedacht door de (jonge) consument zelf. Dit wordt beaamd door André van der Schaaf, Innovatiemanager Cloetta: “LEF is professioneel, ze hebben een aanstekelijke energie, zoeken de grenzen op en komen tot innovatieve ideeën voor onze producten.” Als startup en grote organisatie vul je elkaar enorm goed aan. De startup heeft de frisse blik, de snelheid om op andere wijze tot een idee te komen. Andersom voegt de grotere organisatie een hoop specialisme en resources toe aan het project. 

## Opdracht Sportlife

LEF geniet nog even na van het behaalde succes van de opdracht bij Sportlife. Samen met de innovatieafdeling wordt er gekeken hoe de bedachte concepten in de lijnen van Cloetta geïmplementeerd kunnen worden. De details van wat LEF heeft bedacht hebben we nog niet los kunnen peuteren. Wat ze wel laten doorschemeren is dat het wellicht in de schappen komt te liggen.