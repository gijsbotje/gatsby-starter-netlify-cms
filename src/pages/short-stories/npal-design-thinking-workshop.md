---
templateKey: blog-post
title: NPAL Design Thinking workshop
date: 2022-07-25T12:45:34.042Z
description: LEF ging op bezoek bij Bilfinger Tebodin voor een workshop **Design
  Thinking** aan de Young Professionals van Jong NPAL - een community van knappe
  koppen uit de noordelijke industrie. Denk aan organisaties als Sweco, Avebe en
  Stork die allen bijdragen aan dit kennis- en inspiratieplatform.
featuredpost: true
featuredimage: /img/whatsapp-image-2022-07-25-at-1.55.42-pm.jpeg
tags:
  - Story
---
**Organisatie**

LEF ging op bezoek bij Bilfinger Tebodin voor een workshop **Design Thinking** aan de Young Professionals van Jong NPAL - een community van knappe koppen uit de noordelijke industrie. Denk aan organisaties als Sweco, Avebe en Stork die allen bijdragen aan dit kennis- en inspiratieplatform. 

**Werkwijze**

Nadat iedereen LEF omver blies met verhalen over ingewikkelde technische functies, begonnen we met een stukje theorie. Afijn, Design Thinking is een proces dat je moet ervaren dus raasden we met rap tempo door alle fasen heen. Een prikkelend vraagstuk vanuit Bilfinger Tebodin sprak bij de hele groep tot de verbeelding. Denken vanuit de mens en niet de techniek, brainstorm trucjes die je creativiteit uitdagen en slimme manieren om de ideeën met de meeste potentie te identificeren. Het kwam allemaal aan bod. 

**Resultaat**

De kracht van Design Thinking is de combinatie van creativiteit, wendbaarheid, en oplossingsgerichtheid. Het is bij uitstek geschikt om in korte tijd tot innovatieve ideeën te komen en dit snel en efficiënt uit te werken naar een werkbare oplossing. Om met een metafoor te spreken, licht op de voeten staan en je snel kunnen aanpassen. Dat zijn ongelofelijk belangrijke kwaliteiten voor iedereen die werkt bij grote organisaties. Het wordt dus alleen maar belangrijker dat je leert werken met en niet over die methodes. Het leverde een bak vernieuwende oplossingen op voor het vraagstuk van Tebodin waarmee ze direct aan de slag kunnen en een club Young Professionals die staat te popelen om uitdagingen op het werk met een hernieuwde mindset te lijf te gaan.